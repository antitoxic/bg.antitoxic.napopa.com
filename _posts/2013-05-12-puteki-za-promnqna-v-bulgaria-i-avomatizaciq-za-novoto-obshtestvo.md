---
published: true
layout: post
title: "Какво да направим за България и какво да направим ние програмисти&дизайнери за България"
category: obshtestvo
tags: "демокрация,пътят за промяна,референдум,протести,софтуер за по-добро общество"

---

Как, бъдейки извън политиката, можем да променим нещо, когато властите видимо не се грижат за нашите интереси.

В момента сме, както голяма част от света, в представителна демокрация. Моята взривна [любов към пряката демокрация ме научи]({% post_url 2013-05-11-direktna-dekomraciq %}), че тя не е приложима докато не се изчисти идеята. Все пак, в момента имаме възможности, които осигуряват пряко влияние на управлението.

## Какво можем сега
В момента като граждани или организация *обичайно* можем да:

 * Бъдем [учители](http://zaednovchas.bg/apply-now/) и артисти за образованието на деца и възрастни; поетично казано [клас 2, подклас 23](http://www.mlsp.government.bg/class1/store/listclass.asp?idCategory=64) и [клас 2, подклас 24](http://www.mlsp.government.bg/class/store/listclass.asp?idCategory=65), групи [245](http://www.mlsp.government.bg/class/store/listclass.asp?idCategory=115), [243](http://www.mlsp.government.bg/class/store/listclass.asp?idCategory=113), [244](http://www.mlsp.government.bg/class/store/listclass.asp?idCategory=114)
 * Изискаме [**референдум**](http://pravatami.bg/1021)
 * Участваме в [**протести**](http://www.selmira.net/node/111)
 * [Създаваме](http://kvasilev.com/work/uchredyavane-na-sdrujenie-s-nestopanska-cel/) **<abbr title="Неправителственa организация">НПО</abbr>** и кандидатстваме за **финансиране** със собствени проекти
 * Бъдем [**смели** журналисти](http://www.aip-bg.org/cases/%D0%A3%D1%81%D0%BF%D0%B5%D1%88%D0%BD%D0%B8_%D0%BF%D1%80%D0%B0%D0%BA%D1%82%D0%B8%D0%BA%D0%B8/109622/)
 * Уволним (евентуално) някой чрез много **жалби** към нашите или ЕС органи
 * Да се съдим с държавата директно или с помощта на ЕС
 * Работим в **консултантски фирми**, които са наети да правят оценка на органи или на други фирми наети от държавата
 * ... и разбира се на последно място да гласуваме

Това изглежда да са ни активните опции. Това са картите, които трябва да играем преди да имаме базово-работеща демокрация. Предполагам съм изпуснал нещо. При все че е така - пишете.

## И пасивно
След като се преборим за демокрация с минимум сиви части, можем в тестето да включим пасивни карти:

 * Да предлагаме **национални или регионални стратегии** в [конкурси като например този](http://www.nccedi.government.bg/page.php?category=73&id=1774)
 * Да предлагаме **национални проекти**
 * Да бъдем **съвестни консуматори** в ежедневието си, чрез което променяме статистиката, на която се базират икономическите тенденции

Не че не може и още сега да се използват пасивните методи, но имат по малък-шанс за добър резултат.

Всъщност, да бъдеш *съвестен консуматор* може да има силно влияние още сега, но изцяло зависи от това как съвестната покупка се *предава нататък* - да не е стане така, че хората мислят *"абе има пари"*, а ти фактически да даваш всичките си пари за да хапваш просто хубава храна или да не вредиш с токсични батерии. Това може да го мисли както търговеца, така и познат. И ефектът се елиминира - в очите им ти не си съвестен, а *богаташ*, ексцентричен консуматор.

## Какво да направим ние програмисти&дизайнери

<small class="msg">***Вмък:*** Ако може само, вместо *"програмист"* да казваме софтуерен разработчик/инженер; *програмист* е както *чертожник* към *инженер*. Не е нещо важно, но е по-приятно. Вмъкнатия текст ви желае хубав ден.</small>

Вместо да отдаваме усилията си в маркетинг, нека правим софтуер за едно по-добро гражданско общество. *Usabity with purpose*.

Извън България вече има организации изцяло занимаващи се с направата на инструменти подпомагащи връзката **гражданин<>държава**

### Вижте
Ето страници с проектите на някой от тях:

 * [Code for america - *USA*](http://codeforamerica.org/projects/)
 * [MySociety - *UK*](http://www.mysociety.org/)
 * [Sunlight Foundation - *USA*](http://sunlightfoundation.com/projects/)

### И може би знаете за
Уеб-сайтове за безплатни курсове, тип:

 * [Khan academy](https://www.khanacademy.org/)
 * [Coursera](https://www.coursera.org/)

### Български проекти

 * [TimeHeroes](http://timeheroes.org/) както <http://tak-prosto.org/> свързва доброволци с каузи
 * [Правата ми](http://pravatami.bg/) е законов тълковник и съветник
 * [За България](http://zabulgaria.org/) предлага [групово финансиране](http://en.wikipedia.org/wiki/Crowd_funding) на добри идеи.

Българските проекти са много приятни, проекти добряци. Трябва да има повече в тази насока. Обаче, това са единични продукти от ентусиасти, където в първия списък по-горе бяха организации изградили множество проекти и постоянно изграждащи нови.

Трябва също да се каже, че българските проекти работят с *каквото могат*. Чуждите боравят с целия комплект [отворени данни](http://en.wikipedia.org/wiki/Open_data), информационни и платежни системи предоставени от техните правителства.

Това обаче не се дължи само на *"е, друго е в чужбина"*. **Code For America** и **MySociety** водят постоянно преговори на областни нива за интеграция на техните системи с тези на общината. Правят презентации - и те се чудят как да прокарат идеята си.

Хайде и ние.

## Да се съберем
Вместо да копаем *"StartUp"*-и и да учим що е то *VC*, как да *монетизираме*, и защо в идеята ни няма капитал -  вместо това да се съберем. Всички, които искат трудът им да струва нещо, да има защо да се виси пред компютъра.

Да направим нещо по-голямо. Да седнем и изпишем идеите си, проектите си. Да ги почнем един по един. Да говорим с общините. Община да ни каже *"да"*. Община да ни каже *"не"*. Значение има, но не е голямо. Съществуването на полезни проекти **образова желанията на хората**, показва им какво още могат да искат от правителството.

### Трябват ни още. Още много. Още различни.
Бях писал на разработчиците от TimeHeroes преди да пуснат проекта. Доколкото се чухме - приятни хора. Не можахме да работим по него заедно. Не значи, че за вбъдеще не може.

Наскоро се свързах и с Боян Юруков, който [прави интересни неща](http://opendata.yurukov.net/) с отворени данни в България. Чакам следващата седмица да се чуем с основателите на Правата ми.

С [дизайнера Димитър Райков](http://dribbble.com/shots/456073-Monogram) сме вкарали няколко идеи в Google Drive и започваме със сайт, търсачка за рециклиране. Ето ги събраните:
<p class="bleed">
<iframe height='450' frameborder='0' src='https://docs.google.com/spreadsheet/pub?key=0AoQEIaPHnvx6dEpYYjRDZnBiSlI5eGtxakxYQTU1dGc&single=true&gid=0&output=html&widget=true'></iframe>
</p>

Използвали сме груба маркировка с цвят да означим позитивност и негативност на всяко нещо.

Пишете на мен или на Митко. Ако не намирате, под логото на блога има мейл за контакт.

### И един увод за край
<p class="bleed"><a href="https://www.gov.uk/"><img src="http://puu.sh/2Rkm3" alt="Сайтът на английското правителство"></a></p>

и познатия:

<p class="bleed"><a href="http://www.government.bg/"><img src="http://puu.sh/2Rkpf" alt="Сайтът на българското правителство"></a></p>

Да кажем, че не повърнете от естетически спазми, нека да видим какво предлагат двата сайта.

Главното е, че *нашето* е сайт-брошура, инфо, отчети, документи и разбира се на главната страница *"ИНСТРУКЦИИ ЗА РАБОТА С УСТРОЙСТВА ЗА КОПИРАНЕ"*.

*Тяхното* е указател, търсачка, ежедневен-помощник. И не че няма новини и отчети, [има и то прехубави](https://www.gov.uk/government).

В това се вижда проблема. При нас сайтът в момента е за показ, а английския е фактически полезен.

#### Не можем ли и ние?
Колко часа му трябват на нещо такова? 2000? 3000? To 3000 часа са 10 човека на пълно работно време за два месеца и половина. След това поддръжка.

Да направим един неофициален, много полезен сайт на България със 10 студента през лятната ваканция? Или за 1 година с 10 професионалиста, всеки отделящ час и половина през работните дни.

## Можем
За сега сме Митко и Тони.

***Редакция:*** Откакто пуснахме статията се включиха: *(по ред на включване)*

 - <abbr title="Лектор в академията на Телерик и участник в NASA Chanllenge">**Павел Колев**</abbr>
 - <abbr title="Бизнес Анализ">**Стоян Атипов**</abbr>
 - <abbr title="Frotnend разработчик в Дания">**Кристиян Костадинов**</abbr>
 - <abbr title="Разработчик за WeAreWhatWeDo">**Кристиян Господинов**</abbr>
 - <abbr title="Разработчик (BackEnd)">**Добромир Петров**</abbr>
 - <abbr title="Дизайнер, part-time intellia.dk">**Димитър Гюров**</abbr>
 - <abbr title="Разработчик в аутосорс компания">**Станимир Савов**</abbr>
 - <abbr title="Графичен и Уеб дизайнер, системна интеграция и администрация">**Георги Атанасов**</abbr>

С още хора може да сме: Бригада код&дизайн. Камара КД. Дигитални аналитици за силни граждани. НПО Програмистчета и Дйзайнерчета. Клуб на дигиталния творец. Бюро по гражданско удобство.

Или ще сме *"готини"* : BeurocracyKillaz, Чистачите-От-Сепарева-Баня, Код-не-се-изтрива-с-гума, На-България-Омайна-Дйзайна-Майна.
