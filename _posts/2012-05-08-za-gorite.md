---
layout: post
category : obshtestvo
tags : [eco, gora, planina, jivot]
title: Ако опазим едно нещо - нека да са горите
---
Гората ни пази. Нека да не пречим.  Палежите и незаконни сечища влияят директно на здравето, на жегата през лятото, на липсата на домати в градината.  Това са: ***вашето*** здраве, ***вашето*** лято и ***вашите*** домати.

## И защо горите?

С малко перафраза покрай превода, един цитат:

> Както след душ косата задържа влага на главата ни, така гората задържа влага на земята ни.

от ↬

<p class="bleed">
    <iframe height="350" src="http://www.youtube.com/embed/qH4GAXXH29s" frameborder="0" allowfullscreen></iframe>
</p>

Чудно казано. Като режем гората не губим само дървесина. Гората задържа влагата и когато има валежи вместо да имаме еднократен потоп имаме цялогодишно поточе. Иначе лятото в реката няма да може да се правят гьолове. ***Няма да има гьолове!*** 

Предполагам, че това не е нищo нова за хората по-добре запознати с лесовъдството. Драги лесовъди, извинете ме за елементарността, но хората трябва да знаят че летния крайречен плаж е застрашен ако няма гора.

Имаме температурните условия за пустиня. Нека да не предизвикаме такава като си скубем горите.

### Та защо гората?
Понеже имаме ли здрава гора, значи всичко е наред. Означава че:

 * Хората са образовани и възпитани (, за да могат да уважават гората значи са)
 * Климатът е добър за живот
 * Няма корупция (, която да изсича гората)
 * Няма глад (понеже климатът е добър и преразполага изобилие от храна)
 * Никой не воюва (иначе по гората щеше да има дупки)
 * Водата навсякъде става за пиене
 * Мами, баби, татковци и дядовци живеят до по-дълго 

Следователно:

 * Яде се повече вкусна храна
 * Водата на всякъде става за плуване
 * Гьолът лятото е гарантиран

**Гората е хитра.**

## Е, хайде сега
Така е, горните изводи са бая **"отгоре отгоре"**. Признавам. Не съм добавил аргументи. Статията би станала предълга.  Надявам се обаче да се вижда, че ако се наложи всичко е обосновимо.

**Гората:** Понеже я имаме, а имането на гора е рядкост. 

## Карта на горите
<small>В момента  изглежда че картата не работи. Докато не се оправи можете да видите [картата като картинка](http://www.eea.europa.eu/data-and-maps/figures/forest-map-of-europe-1/forest_map_graphic.eps/image_original)</small>
<p class="bleed">
    <iframe height="350" frameborder="0" scrolling="no" marginheight="0" marginwidth="0" src="http://www.arcgis.com/home/webmap/embedViewer.html?webmap=a847f1f4cfa34cb487f6b17f151b9362&amp;extent=22.1714,41.5542,28.3237,43.8586"></iframe>
</p>

Горите ни не са безкрайни. Вижте съседните, съвсем малко по-назапад, страни изглеждат много по-озеленени. Световно пустините се увеличават, а Америките (северна и южна) дори си правят сами пустини с масовото рязане. Ей, го, Льос Вегас - град в който се прокарва вода изкуствено.  На бай-пас е града.

А и в по-близките региони като Испания не е горещо само заради яркото слънце, а заради продължителната сеч.

## Хайде да следим
Има смартфони, има twitter и какво ли не. 

Няма ли да е хубаво да има карта с планираните или дори предложните проекти като чертежите им са положени върху картата**?**  Ако се засече, че проект застъпва или е в близост до горска площ, то автоматично се пуска сигнал до всеки заинтересован, а заинтересовани ще има.

В момента картите за градоустройството са някакви хартиени гиганти със срок на годност от преди 5 години, и с възможността да прекарват дните си в канцеларско мазе. Не килер, мазе.

Тоест информацията я има. И в същото време не е на показ. Хубава работа.

Който е заинтересован да ми пише.

## Затворете очи и бройте до 10
Качваш се на лифта. Лифтът пейка. Вятърът смущава рутината на клепачите и гората става поредица от късометражни записи. Междинката е почетен гост в тазднешното радиопредаване и няма търпение да посрещне бавното Ви изкачване с любимата си песен "Хубава си, моя горо". Идва обаче мистър Лийфтъжия и пуска Сашка.

Това може да се промени.

## Хубаво, ама, какво да направим

Без това да се разбира като строго установена стратегия ще е хубаво:

### Непропускливо НЕ към сечта
Във какъвто и да е случай, дори ако градът/селото Ви ще се разрасне от една нова писта не поддържайте дървесна сеч. Това не се възвръща. А пистата може да пропадне като доход, може авария да стане, да не работи лифтът. Та сега, защо искахте тази писта пак?

### Бюрокрация, мюрокрация - питайте
Изборите не са единственото време, когато се правят промени. Напълнете джобовете с търпеливост и хайде към общината. Голям пинг-понг пада там. Кабинет 14 ще ви запъти към кабинет 18 толкова бързо колкото и кабинет 18 обатно към кабинет 14. 

Хубавото обаче е, че сте си собствените си медии. Питайте навсякъде защо се сече гората до блока, как са се запалили Родопските хълмове. Най-малкото, със самото питане възпитавате общинските работници. Липсата на въпроси превръща работата им в размятане на документи и все повече се отдалечават от идеята, че те са там да защитават Вас.

### И пак, питайте
[Държавата](http://www.aip-bg.org/howto/%D0%92%D1%8A%D0%BF%D1%80%D0%BE%D1%81%D0%B8/) е законово задължена да ви даде отговор на всеки въпрос в рамките на 2 седмици. Всякакъв въпрос. Разбирате ли? Без лични и строго секретни. Не се сърдете сега. Можете да питате за най-малките детайли по въпроси за гората? Как се е запалила? Площ на пожара? Колко дървета са смятани за изгорени? Как е станало?

Само е-мейл се иска с името и адреса. Това е. Трябва да намерите към кого да се обърнете и да споменете, че това е искане по закона за свобода на достъп до информация. 

И не се давайте много лесно на препратки. Дори и персоналът да няма в момента информацята, със заявлението Вие изисквате да я състави. Не може да Ви кажат "не зная".

### На първа линия
 Като има пожар и физически можете да се справите, ползвайте [полагащите Ви се дни отпуска при защита при бедствия](http://pravatami.bg/2226). Не се приспада от годишната отпуска, работодателя да внимава там какво Ви говори.

### Следете подкрепените добри каузи
Еко пътеки, засажадане на дръвчета, обявяване на защитени паркове. Имаме нужда да проверяваме какво е станало с тях. Тези дръвчета, които ги садихте още ли са там? Паркът още ли е защитен?

 Хората говорят и приветстват саморегулацията на институции, но това не значи да се оставя пълно своеволие.

### И разбира се
Гората е част от природата. Нека да не пречим с присъщата ни, като хора, маниакалност по удобствата.

## И не забравяйте
Ако няма борчета откъде борова кора за лодки? А без лодки за дълбаене с джобни ножчета какво остава за правене? Земетръс в икономиката на джобни ножчета?

Ако не за Вас, ако не сте в добри отношения с роднините, ако не Ви пука за живота на растенията, помислете за джобните ножчета.