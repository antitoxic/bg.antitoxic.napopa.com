---
published: true
layout: post
title: Дори само за това
category: comfort
---

Написаното долу е беше изпратено към Иван Кръстев, във връзка с позицията му за "прозрачност"-та, за да може той да даде feedback (мнение и корекции) за инциативата с IT проекти за силно гражданско общество. 

Тласъкът за email-а беше една от неговите последни статии. Тук главно се обръща внимание на резултатите от проектите на инициативата, и не толкова на стойността от това да се твори нещо приятно, въпреки че важността на двете е еднаква.

## Писмото


Здравейте г-н Кръстев,

Казвам се Антон Стойчев и Ви пиша след като прочетох скорошната Ви статия във вестник Капитал относно романа "Кръгът".

Чел съм и други ваши текстове, както и съм гледал ваши лекции.

Знам че мейлът не е кратък, така че е разбираемо ако не желаете да го прочетете. Бих се радвал алтернативно ако искате да се видим, или чуем. Ако все пак отделите време и го прегледате Ви Благодаря.

Аз съм част, малко или много, от аналогията която правите за поколението на технологичните иновации. В момента организирам и спомагам на хора около изграждането на IT проекти като инструменти за по-силно гражданско общество.

Доколкото съм възприел правилно вашето мнение от материалите, вие сте един от изявените критици на технологичните решения на социални проблеми, и най-вече "прозрачността" като решение. Точно затова искам да обсъдя с Вас, това което се опитваме да направим. Понеже искам да избегна създаването на нещо, което няма смисъл, понеже и аз вярвам че прозрачността сама по-себе си не носи нищо. Търся от вас мнението, което да предотврати грешки, поради липса на задълбочени политико-знания.

Приятно е да мисля, че поне от части разбирам истерията/_hype_-а около новите технологии за които говорите.
За това как вълнуващото _"ново"_ е смятано за всегоден цяр.

Дигиталните проекти, които аз и останалите участници градим нямат за цел цялостна прозрачност, не се стремим към създаването на самоцелен канал, в който да отеква всяка стъпка на управляващите, в който всичко да е на показ и пред очите на хората.

Желаем да има комфорт в това да си гражданин. Държавата да функционира по начин който те допълва, в който се усеща, че **има вложена мисъл**, за това на теб или група от хора **да им е комфортно**, държавата да ни насърчава и уважава.

Целим "_отвореност_". Като за нас **има разлика** между "_прозрачност_" и "_отвореност_". Прозрачността е като снимка на действителността. Някой друг я прави. А отвореност го разбираме като термина познат ни от софтуера - не просто снимка на продукта, а това да имаш възможността да допринасяш към оригинала, да го разглобиш и да го разбереш. Да имаш опцията да го променяш, да го вземеш и изпробваш на твой терен, да имаш достъп до старата система, над която без пречки да изградиш и подкараш нова.

Не искаме хората да знаят, искаме хората да разберат. Не искаме хората да са затрупани. Бихме им поднесли информационна диета. Вместо да бъдат наливани с Excel-ски таблици от хиляди реда за това кой как гласува, да им бъде показана само една графика, която носи значението на тези редове. Вместо да им е казано кой-колко рушвети взел, и кои-колко ограбил, да им бъде показан магнитудът в който това ги засяга как това нанася щети върху семейството им и приятелите им. **Малко и разбираемо, за да запомнят, а не много и скандално, за да забравят.**

Ние не сме политолози и не знаем какво да променим, какво се изисква за смяна на политическата сцена. Навярно това, което правим, няма да замени хората, срещу които България и света протестира, с други по-добри. Разбира се че ако ни бъде показан начин, как, от къде да научим за това как реално да помогнем, начин толкова добре представен колкото и метода, по които сме се учили за изкуство и логика, бихме го направили. Но засега, не знаем за такъв начин, и дали въобще има някой които знае "как стават нещата", но знаем че **искаме още сега, докато живеем живота си, да живеем комфортно**, да живеем в приятно функциониращо социално общество.

**Не се опитваме да създадем комфорт**, за да може хората да са **лениви граждани**. Опитваме се да направим така, че хората да свикнат с добре работеща система, удобна и приятна. Така че, когато стане някоя неразбория, тя да си проличи, да е непоносима и да бъде достатъчна, за да накара хората да изразят мнението си, а не просто да е "ами то си е така", "ами те и другите са така". Защото **комфорт не е да се вози цялото българско население в позлатени нови коли със салон от естествена кожа**. Комфорт е това да имаш храна, здраве и сигурност за предните две, че да можеш да се отпуснеш и твориш. Комфорт е да общуваш с държавата приятно. Не се бях сещал, но ето, да използвам етимологията на думата комфорт: 

> Latin confortare to strengthen greatly

Дори било то един вид изравняване на това което предлага пазара и това което предлага държавата. Понеже държавата (и не визирам само България) не смогва за това да предлага същото като пазара.

Бихте ли казали, че тези идеи ги грози същото крайно място като в романа? Готови сме да променим фокуса на проектите по Ваши бележки.

_Желая Ви приятен старт на седмицата,_

_Антон Стойчев | Организатор и Разработчик | Obshtestvo.bg_