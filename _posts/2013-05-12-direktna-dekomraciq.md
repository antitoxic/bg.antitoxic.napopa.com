---
layout: post
category : obshtestvo
tags : [демокрация, начин, пряка демокрация]
title: Едно на ум за пряката демокрация
date: 2013-05-12 10:31:00
---

[Пряката демокрация](http://bg.wikipedia.org/wiki/%D0%9F%D1%80%D1%8F%D0%BA%D0%B0_%D0%B4%D0%B5%D0%BC%D0%BE%D0%BA%D1%80%D0%B0%D1%86%D0%B8%D1%8F) е когато няма избрани представители. Всяко едно решение се гласува директно от хората. Няма президенти, няма политици, няма лидери.

## Красива идея пълна с проблеми
Бях влюбен в идеята. Нямаше тежка раздяла. Все още я поддържам, но е нужно първо решение на няколко проблема.

### Спешни въпроси, бедствия
*Гласува се:* Разрешение за евакуация на Старонов Загор поради ураган.

Като има разбира се минимален брой гласове, които трябва да покрием. А урагана идва. Какво правим? Нищо. Староновозагорци си ги мята урагана. Това става ако нямам представител, на постоянна позиция, които да вземе решение веднага.

И за всеки, които пита: Не, не е *"е много ясно че ще ги евакуираме"*, понеже зависи и кои ще ги евакуира, как, трябва ли първо да се питат хората там дали искат да бъдат евакуирани. Пък може и цялото гласуване да е злонамерено, да няма ураган, да има някакви скрити мотиви.

### Въпроси в тясно-специализирани области
*Гласува се:* Отдаване на бюджет към изследователка група 4 в БАН за изучаване на некрофилия при животните.

Не знам колко хора биха подкрепили идеята. Идеи, които не са важни за обществото може да важни в научните среди.

Не може да изискваме за всяко предложение за вот да се създава кампания за осведоменост, с презентации и говорители. Физически няма да има време никой да ги изслуша всичките, пък камо ли време да работим.

### Въпроси силно касаещи малцинството се решават от мнозинството
*Гласува се:* Местно гласуване за залесяване на легални участъци от писти.

При все, че е местно гласуване и ако града, селото или цялата община печели от нелегалната писта, има *бизнес*, магазинчетата вървят, в кръчмите се лее бира, то местните е силно вероятно да гласуват повлияни от това, а не мислещи за гората.

Такива примери има много, като се вземат особено местни гласувания. Има етнически мнозинства или мнозинства във възрастовите групи. 

И сега го има същия проблем. Но какво ще стане ако сме в пряка демокрация? Една община на война с друга община? 3 общини срещу успорват решението на други 4 общини. Звучи много хулиганско.

### Какво става с конституцията
Коя я създава? Кой я пази? Кои са нещата, които никой може да изгласува?

## Трябва ни хибрид
Има предложения всеки да може да "дава" гласа си на свой доверен човек, като по всяко време може да си го върне обратно. Така ако нямате време или сте на почивка гласът ви все още от значение. Това отваря обаче вратички за злоупотреба. Пък и не решава горните проблеми.

Друго е проблемът с неравнопостоваените гласове. Като цяло ще има недоволство (което и сега го има в по-лека форма), за това защо гласът на Генка струва колкото гласа на Пенка, а Пенка има висше, Пенка се е учила, с пот и мъки се е изучила. Това обаче е [въпрос за друга статия](bbb). 

Трудно ми изглежда. Идеи?