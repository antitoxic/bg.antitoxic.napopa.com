---
published: false
layout: post
title: "Един хубав форум, 1 грешна причина и 10 изпуснати"
category: conference
tags: "conference, forum, kariera v bulgaria"
---

Форумът Кариера в България беше готин. Трябва да има повече такива места. Лекторите бяха готини. Хората бяга готини. Мхм, казах май, готин беше. На форума се запознах с купка готини хора и заобичах изказа на Маги Малеева. Жена с душа.

Само едно ме учуди. През форума се рекламираха причините, за които да останеш в България. Повечето бяха добри. Една обаче сякаш се повтаряше най-много пъти: 
„Тук има повече проблеми, повече неразвити бизнеси, повече неща за решаване. Затова се върнах, затова останах“. 

Ако повечето проблеми и повечето неща за решаване е причина да останеш, има нещо грешно. Тоест ти съзнателно оставаш в държава, която искаш да промениш всичко. Да кажем почти из основи. Аз не искам живея в страна, която да закърпвам. Това означава че съществува друга страна която ги няма тези проблеми, аз искам да е като в тази страна, обаче аз заради възможността да си развия бизнес от проблема си оставам тук? Ей наглец. 

Обаче:

1.	Искам да живея в страна и да решавам проблемите, чийто решения не съм харесал в другите страни. Искам тук да е различно. Това по своему е безкраен списък от проблеми. 
2.	Искам да остана понеже не се налага да имам епизоди на „специално отношение към чужденеца“, нито да заставям хората да внимават какво говорят понеже съм чужденец. Те по принцип не би трябвало да се замислят или внимават, но е факт че някои още го правят. Може би физиономията ми за тях не е гостоприемна. Как пък тук си е ?
3.	Искам да остана понеже по чуждите закони (минимум се сещам за законодателството в Англия, Швейцария и Австрия) техните граждани винаги ще имат приоритет до работни места, и аз ще мога да го заема работно място единствено ако няма други граждани, които да пасват на изискванията. ОК, това по принцип не се гледа много, но е в написано в закона. На такова законодателство няма да му дам и частица от мен. Не ме интересува за кои са писани. Не ме интересува каква идея имат за средностатистическия българин. Щом искат да ги знам и ги прилагат за мен, значи е лично.
4.	Искам да имам свободата за разходка в планината, когато ми скимне и да съм там до 30мин. Искам да имам свободата да отида на море за 5 часа без план. И там с телефонно набиране да намеря къде да спя и с кой да се видя, дори да нямам пукната стотинка. Не че го правя всеки ден или всяка година – имам свободата да го правя. Чувствам се свободен.
5.	Искам свободата да видя баба си, когато си поискам и да стигна до нея за 2 часа. Не – това не е слабост, това е обич, научете се. Вид женски паяк изяждал мъжкия. Някаква змия в Африка изяждала малките си. Било глупаво и детско да се пази фамилна привързаност и като цяло успелия човек можел сам да е щастлив. Не ме интересува – обичам баба си.
6.	Искам 4 сезона, климат и кухня понеже съм закърмен с тях. Аюрведите тук ще кажат че съм намерил моето място на земята. Аз ще кажа, че това място е родило доматите и това са доматите, витамините, минералите, съставните части на моето тяло и имунната ми система. И те ме имунизират за тук. Казват че са нужни 7 години, за да смениш всички клетки в тялото си. Това не знам дали включва навиците на клетките. Дори и да включва, с тези 7 години транзит, човек има много ограничен брой пъти в който да смени средата си.
7.	Искам да мога елегантно да комуникирам, с лекота и наслада. С тънкост. Ако човек е стигнал ниво на изразяването, което му доставя удоволствие, трудно е да го зареже. Чудя се какво им е на полиглотите? Мога ли като тях? От другата седмица почвам френски към френското посолство. Мерси за съвета Пешо!
8.	Посредством елегантна комуникация мога хиляди пъти по-лесно да се свържа с общински управници, да си уговоря среща с основатели на готини фирми, да намеря близки по разбирания хора.
9.	Искам да се смеем на крилцата на сънчо. Крилца. Сини, на точки ли бяха? И как плавно го носеха, хоп от дървото, хоп пак на дървото. Той сънчо много не правеше. Това е желанието за общо минало, за общи теми дори с човек, който може да не те харесва. Особено полезно когато си нагазил в лайна и няма измъкване.
10.	Родителите ми имат апартамент, който са взели без ипотека. Това е домът им, където съм израсъл и беше мой дом. Имаме и къща на село. Та какъв претенциозен трътьо трябва да съм да зарежа това, като има бездомни хора по света. Ало, уат да фак ар ю доинг аброуд? Не трябва да се сравнявам. Моята съдба с тяхната. А трябва ли да ям сандвич който струва колкото месечната им заплата? Аз не правя това сравнение за моята съвест, аз го правя като причина да останете в България. И е валидна причина.

Запазвам правото си, когато нещо в България ме попари и се реша да напускам, да си взема причините с мен.

Като човек, а не като Българин, аз искам да намаля влиянието на всякакви такива фактори, които ме намагнетизират към дадено място. Ще си правя кратки няколко-месечни пътувания до различни точки с опит да живея там и да забелязвам само позитивите. Да не обръщам внимание толкова на негативите.